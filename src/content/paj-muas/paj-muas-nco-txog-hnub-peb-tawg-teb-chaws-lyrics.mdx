---
title: "Nco Txog Hnub Peb Tawg Teb Chaws"
description: "Paj Muas Nco Txog Hnub Peb Tawg Teb Chaws Lyrics"
artist: "Paj Muas"
writtenBy: "Paj Muas"
pubDate: "2024-04-05"
heroImage: "/artists/nkauj.png"
---

Nco txog thaum peb tawg teb chaws los

Los nyob hav zoo hav tsuag

Txiav xyoob ua mov raj noj

De nplooj lwj yem los ntsw ntsev noj ntxuag kua txob

Sib tw pug sia los nyob ua ke rau hauv Thaiteb

<br />

Los nyob Thaiteb hauv xumn Nabm Nyaus

Ua ke tau peb xyoos ntau

Koj thiaj tau ncaim kuv mus lawm

Mus nyob Meskas tsis nco qab txog qub teb qub chaw

Los yog koj tau zoo lawm

Ib tsab ntawv thiaj tsis xa los

<br />

Yog txoj hmoo los yog tim lub ntuj

Quas koj thiab kuv kom wb nrug ncaim mus nyob deb

Txawm pes tsawg xyoo yuav tos txog hnub wb tau los ua ke

Ntsia ntsoov hauv ncauj xub ke

Seb koj puas yuav rov qab los hlub

<br />

Xyoo tas xyoo thiab tsis pom koj los

Xav ua ib siab tsis tos los vim yog yeej tseg tsis taus

Yuav tswj sia nyob tos koj mus txog thaum laus

Plaub hau tawg paj nra paug

Los haj tseem nyob tos koj ib leeg
