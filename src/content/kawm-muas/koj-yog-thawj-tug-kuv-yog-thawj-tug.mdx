---
title: "Koj yog thawj tug kuv yog thawj tug - Kawm muas"
description: "Koj yog thawj tug kuv yog thawj tug - Kawm muas"
pubDate: "2024-03-20"
heroImage: "/my-learning-path/go-with-postgresql.png"
---

Koj yog thawj tug kuv yog thawj tug

wb tau sib hlub puag thaum wb tseem me me

koj txawj sia sev kuv nyuam qhuav txawj khi khau

koj yog kuv thawj tug hluas nkauj

kuv yog koj thawj thawj tug hluas nraug

<br />

koj yog thawj leeg kuv yog thawj leeg

tau sib daj deev puag thaum wb tseem yau yau

ua nkauj ua nraug hla dhau ntau hli ntau xyoo

tsuas xav tias wb yuav zoo

tsis xav tias wb yuav sib ncaim li

<br />

hnub no luag tuaj noj luag haus ncuav ntws

tua nyuj tua twm tua qaib tua npua khi tes

tsis hlob tsis yau txawm siv tias koj yog luag sev

kuv no txawm siv tag kev

tsis muaj cai txav los ze koj ntxiv

<br />

tu siab kawg nkaus kuv tsis tau koj

nkim wb lub zog sib hlub puag niaj puag xyoo

vim yog txoj hmoo los yog peev xwm tsis txaus

tau hlub thiaj tsis tau yuav

tau lub kua muag ntub ntsuav tseg xwb

<br />

ntu kev tag los wb taug ua ke

vim txoj hmoo phem los txog txoj kev sib tshuam

kuv yuav tsis muaj yuav tag koj mus li ib sim

txoj kev koj taug tshav ntuj nrig

hos txoj kuv taug ces tsaus ntuj nti
