---
title: "Peb caug tsis muaj koj - Kawm muas"
description: "Peb caug tsis muaj koj - Kawm muas"
pubDate: "2024-03-20"
heroImage: "/my-learning-path/go-with-postgresql.png"
---

Mi paj huab txhib twb tawg sam roj dawb vog

Paj iab paj dawb ua cos txhij vog twb yuav baj tawg

Rov los txog lawm peb hmoob lub tsiab peb caug

Ntuj es kuv tus hluas nkauj koj nkaum nyob sab ntuj twg

<br />

Lub tsiab peb caug nws twb los txog lawm tiag

Tig pob ntseg mloog nram tiaj tsuas hnov kwv txhij lus taum

Hluas nkauj hluas nraug pov pob ya cuag nqoo liv

Tiam sis tiam sis muaj ib tug tseem nyob nros ntshis

<br />

Lub tsiab peb caug nws twb rov qab los txog

Kuv tsis muaj koj ces twb tsis hnov lom zem

Lam coj lub cev mus nres ntawm lub tshav pob

Muab txhuas tus ntsia ua koj los lub siab twb tsis zoo

Auv mi nkauj hmoob cas koj yuav tsis rov los

Yuav cia peb caug xyoo no muaj nqi rau luag lwm tus

<br />

Lub tsiab peb caug luag twb yuav xaus lawm tiag

Ntsia ntsia txoj kev yaig tag los cas tsis pom koj li na?

Dhau los lawm tsawg pab los cas yuav yog luag lwm tus

Tsis pom tus neeg kuv hlub tsiab peb caug twb yuav dhau mus

<br />

Thaum kawg peb caug nws tau los xaus rau hnub no

Los tseem tsis pom koj rov los los li wb tej lus cog

Wb lub me pob xyoo no tsis nrog luag ya

Xyoo no ces yeej tsis xam vim tsis muaj koj li xyoo tag

<p class="sr-only">Tos koj los noj peb caug</p>
<p class="sr-only">Tos koj los noj 30</p>
