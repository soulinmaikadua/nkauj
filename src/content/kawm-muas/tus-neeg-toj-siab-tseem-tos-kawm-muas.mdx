---
title: "Tus Neeg Toj Siab Tseem Tos"
description: "Kawm Muas Tus Neeg Toj Siab Tseem Tos Lyrics"
artist: "Kawm Muas"
pubDate: "2024-03-19"
heroImage: "/artists/kawm-muas.png"
---

paj txiv duaj twb tawg paj thawv zaws twb nras

paj haum tsav tawg dawb vog

txiv pos daj uas cos kab nqos kav kuv niam quaj

kab zuag koj mus nyob rau qhov twg

<br />

txiv duaj dawb twb siav mi nplej liaj twb ntaus cua ntxiag

pob kws nplaum txhawv ntxhuav liab vog

kuv tseem niaj hnub tos niaj hmo ua npau suav pom

tias koj twb rov qab los lawm no

<br />

koj mus nyob nram nroog ntshe yog mus tau zoo

tau mus nyob nkaum ntxoo tau mus nyob hauv tsev AIR

sawv ntxov haus Coffee tav su haus pepsi

tsaus ntuj noj nqaij kib koj thiaj li tsis nco kuv lawm

lub neej noj pob tsawb ev kawm ev khib ev taws

ntshe yog koj dhuav lawm koj thiaj tsis rov los

<br />

mi nplej caug twb daj mi nplej tag twb txhawv txhij

mi noog nplim ya quaj nrov xiv

tej mi taub mi dib txi txi ntog dawb pes vog

txhuas yam tseem nrog kuv nyob tos koj

<br />

lub neej nyob pem roob tsis muaj xov tooj siv

tsis muaj pesi haus tsis tau saib TV

koj thiaj lis tsis tig tsis rais rov qab los

koj thiaj li mus nyob dhau lub sij hawm lawm ntau

twb txog lub caij ntuj tsaug nag tsauv los tshias lis tshis

no no ntsim ntsim vim tsi muaj koj nrog kuv

<br />

lub neej nyob hauv sab dej tsaws tsag ntws dawb paug

mi noog daum dab laug quaj kau

txawm noj mov ntxuag zaub xwb los nyob kaj siab lug

txhua hmo txhua hnub kuv tseem tos koj

paj nroj paj hmab tawg ntsa li iab

tus neeg toj siab tseem nyob tos koj
