---
title: "Nuj Nplaib Thiab Ntxawm"
description: "Kawm Muas Nuj Nplaib Thiab Ntxawm Lyrics"
artist: "Kawm Muas"
pubDate: "2024-03-27"
heroImage: "/artists/kawm-muas.png"
---

Mi vaj tsev nyob txias twb to

Tsis pom ib tauv pa taws ncho

Pom hneev tsov poj ntxoog tsuj log laig hauv zos

Kuv nrhiav koj tsis ntsib koj tus hneev taw

Zaum no ntshe tsov txaij nrauv ev kuv mi Nkauj Ntxawm lawm

Mus kaw rau qab tsuas ntab

Mus ciaj dab tsov sev lawm tiag

<br />

Tig rov qab loo los mus tsev

Hnov kuv lub siab mob khis rhev

Los ntaus ntaj ntaus riam hov ntse plias ntawm tes

Sawv nce kev taug qab tuaj mus nrhiav koj

Tsis nco ntshai ntshav yuav nrog tsis nco ntshai nqaij yuav to

Tsis nco ntshai dab ntshai tsov

Tsuas ntshai kuv raws tsis tau koj

<br />

Tshav ntuj nrig mi kab noog quaj zom zaws

Koj lub chaw uas luag tso koj noj su

Teb me qhov cub mi tshauv twb tuag nphob tsus

Nplooj ntoos nplooj hmab twb qhuav twb tuag daj tas

Kuv puas yuav ncav koj lawm na mi Nkauj Ntxawm

<br />

Zoov nuj txeeg loj tis ua loj

Hnov liab cuam sib nthe ntshoo rooj

Mi noog dauv dab laug quaj ntxuag tis plis plawv

Mi Nkauj Ntxawm koj nyob lub kaum zoov twg

Fiv yeem nyuj fiv yeem twm fiv yeem npua fiv yeem ntxhw

Kom kuv taug tau koj qab

Coj koj rov mus thiaj tag

<br />

De li nrho daim nplooj los tuav ntawm tes

Pwm pwm sib cem Nkauj Ntxawm koj nyob qhov twg

Yog koj tau hnov lub suab qwv nplooj tuaj txog

Thov koj ho teb Nuj Nplhaib ib suab ib los

Zoov dav luaj no Nkauj Ntxawm koj puas yuav hnov

<br />

Niam dab tsov hlob tis ua hlob

Koj yuav tuaj ua tus dabtsi

Koj mi ntxhais Nkauj Ntxawm twb ciaj dab tsov lawm

Ua ib siab rov qab mus koj mog

<br />

Txawm yuav ciaj dab ciaj tsov

Txawm yuav ciaj nroj ciaj

Tsuag los kuv yuav puj koj rov

Coj koj rov mus thiaj tag
