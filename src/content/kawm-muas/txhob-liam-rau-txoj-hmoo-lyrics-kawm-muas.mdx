---
title: "Txhob Liam Rau Txoj Hmoo"
description: "Kawm Muas Txhob Liam Rau Txoj Hmoo Lyrics"
artist: "Kawm Muas"
pubDate: "2024-04-05"
heroImage: "/artists/kawm-muas.png"
---

Peb ua neeg nyob thaum ntsib ib qho tsis zoo

Tib neeg ib txwm liam tiag yog tim txoj hmoo

Tib neeg ib txwm muab pov rau txoj hmoo ris

Tab sig hnub no thov koj ho tig los xav

<br />

Tsam yog koj ne tus nrhuav koj txoj hmoo puas

Leej phooj yws hmoob hnub no koj yog tus ntog

Hnub no koj swb hnub no koj yog tus mob

Hnub no tus hlub nws tig nraum qaum rau koj.

<br />

Hnub no koj quaj kua muag ntws si tawm los

Tiam sig thov koj txhob tag txoj kev cia siab

Tus neeg nws pluag tsi txhob tiag yog neeg phem

Tus neeg txom nyem tsi yog tsi muaj siab ntsws

<br />

Hnub no nws swb tiam sig tseem tshuav tag kis

Txhob maj mus saib tus neeg txom nyem qis qis

Kaj ntug tag kis xyov tseem yuav zoo li cag

<br />

Hnub no koj swb los koj txhob maj qaug zog

Tej thaum txoj hmoo ntawm yug los tsis tau txog

Tej zaum lub zog ntawm yug los tsis tau txaus

Hnub no yuav tau ua siab txais txoj kev ntshaus

Yuav muaj ib zaug uas yog yug zaum los txog