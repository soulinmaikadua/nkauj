---
title: "Puas Rov Ntsib - Tsab Mim Xyooj"
description: "Puas Rov Ntsib - Tsab Mim Xyooj"
pubDate: "Mar 20 2024"
heroImage: "/my-learning-path/go-with-postgresql.png"
---

Puas yuav rov ntsib koj dua ib zaug

Puas yuav rov tau nrog koj ua ke

Dhau los ntau xyoo tseem nco tsis tseg

Dhua los lawm ntev tseem nco tsis ploj

<br />

Puas muaj txoj hmoov rov pom koj dua

Ua ntej thaum yuav ncaim ntiaj teb mus

Lub siab tseem tshuav ib lo zoo lus

Yuav hais rau kuv mus ib txhis mus

<br />

Kuv lub siab nrhiav, kuv lub siab quaj

Kuv lub siab tshua nco txog yav tag

Xav tig sij hawm caij nyoog rov qab

Seb puas yuav tau koj rov qab los

<br />

Puas yuav muaj hnub wb rov sib pom

Puas yuav muaj hmoov wb rov sib hlub

Nyob noj ua ke li yam thaum ub

Puas yuav muaj hnub rov los sib cuag
