---
title: "Nkauj Dab Ntub Thiab Nraug Npau Suav"
description: "Paj Huam Nkauj Dab Ntub Thiab Nraug Npau Suav"
artist?: "Unknown"
pubDate: "2024-04-05"
heroImage: "/paj-huam/paj-huam.jpeg"
---

muaj ib hnub xyoo 2008

kuv txawm sim tuaj mus ua si

lam tuaj ncig nyob rau toj siab

lub ntuj tshiab kuv kuj muaj hmoo

hnov suab nroo hu tias leej nus

koj tuaj mus ua tus dab tsi

kuv txawm tig rov los mus saib

tias me naib koj yog leej twg

me paj lwg koj nyob twg tuaj

puas tau muaj leej twg los hlub

nkauj dab ntub txawm tig los teb

zoo li peb tsis muaj neeg nyiam

neeg lwj liam tsis muaj neeg ntshaw

muab so taw los luag tsis yuav

nraug npau suav thiaj txav zog los

tias ab mos tus neeg ntxim hlub

thiab los rub nws puag kiag cia

muab nws hnia tias kuv hlub koj

txawm sib coj mus ua si lawm xwb tiag
