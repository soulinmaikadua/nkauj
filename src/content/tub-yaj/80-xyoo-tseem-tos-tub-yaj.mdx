---
title: "80 Xyoo Tseem Tos - Tub Yaj"
description: "80 Xyoo Tseem Tos - Tub Yaj"
pubDate: "2024-03-21"
heroImage: "/my-learning-path/go-with-postgresql.png"
---

Caij paj txiv duaj tawg

Nplooj xyoob nplooj ntoo ntsuab xiab

Paj hmab paj ntoo tawg puv roob hav

Txoj kev wb taug nyob nphob xuav cia

Me nro tsuag twb sawv ciaj zoov

<br />

Kuv nyob tos koj los tau ntau xyoo

Ntev tav no tsis hnov koj ib tsab moo

Tau ntau xyoo lawm koj ncaim mus

Tus kuv hlub cas koj tsis rov qab los

<br />

Spoken:

<br />

Kuv tus me neeg zoo

Txij thaum wb sib ncaim

Koj mus ua lub neej nyob li cas lawm xwb

Niam tshav ntuj nrig

Me kab me noog niam quaj xiv zim

Koj nyob luag ntxhwb ntxhi

Los koj ua lub neej kho siab

Ib yam li kuv thiab os

<br />

Tswj txoj sia nyob tos koj

Los 80 xyoo tsis hnov koj moo

Koj nyob qhov twg

Thiaj tu siab nrho tso lub ntiaj teb cia

Fab lwm tiam mam rov los nrhiav

<br />

Txawm ncaim lawm los yuav nco ntsoov koj

Tus me ntxhiab koj lub ntsej muag luag ntxhi

Tus ntsuj plig txawm tuag tsawg tiam

Yuav nco ntsoov los nrhiav koj hauv ntiaj teb

<br />

Spoken:

<br />

Kuv tus me neeg ntxim hlub thiab ntxim tshua

Txawm tiam no tsis tau koj lub me cev ntaj ntsug

Tuag lawm los koj txoj kev hlub

Tus duab lub ntseg muag luag ntxhi

Yuav nrog kuv nyob mus txhua txhua tiam os mog
