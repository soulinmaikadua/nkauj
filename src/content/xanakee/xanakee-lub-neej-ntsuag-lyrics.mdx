---
title: "Lub Neej Ntsuag"
description: "Xanakee Lub Neej Ntsuag Lyrics"
artist: "Xanakee"
pubDate: "2024-03-29"
heroImage: "/my-learning-path/go-with-postgresql.png"
---

Twg tsis muaj niam txiv ces tsaus lub ntuj nti

Twg muaj niam txiv ces tshav ntuj nrig

Twg yug los ua ntsuag ces ua neeg dig muag

Tsis muaj chaw cob cuab zoo dua ces tuag

<br />

Ntsuag tsis muaj niam txiv luag ntxub luag nto

Luag tias ntsuag nos tu hlob nkim zog

Luag qog luag hnyos tias tsis txhob chwv luag

Luag tsis pluag pluag khaub hlab li ntsuag

<br />

Muaj ib pluag qab luag tsis qee

Muaj ib daim tshiab luag pub luag tub tsis pub ntsuag

Luag tias yog luag tub mus khwv thiaj tau

Ntsuag ces tsis muaj tug

<br />

Txawm tias ntsuag mob hnyav li cas

Luag tias txav deb tsam ib ntsis mob kis rau luag

Luag tias ntsuag mob ces yog ntsuag tsab tub nkeeg

noj los tsis txhob qee

<br />

Luag tsuas xav yuav thaum tshuav lub zog

Luag tsuas nco txog thaum nyob dhia rhees

Luag tsis xav lees thaum mob thaum nkees

Tsis yog luag yug luag twb tsis hlub

<br />

Kuv Niam thiab kuv Txiv neb nyob qhov twg?

Thov rov los tos los hlub ntsuag nos

Mus nrog neb nyob hauv neb lub xub ntiag

Ntshai yuav tseg ncua lub neej quaj ntsuag

<br />

Yog kuv Txiv neb nyob ntawm no

Ntshai yuav puag nkaus kuv rau hauv neb lub xub ntiag

Es yuav tsis pub yoo tshaib hnav ntuag

Ntshai yuav tsis quaj ntsuag

<br />

Yog kuv niam nyob ntiaj teb no

Ntshai yuav puag nkaus kuv es yuav hlub hlub tsis txawg tag

Ntshai yuav nug saib yus mob qhov twg

Ntshai yuav nrhiav tshuaj kho

<br />

Yuav saub yuav seev mus txog hnub twg

Kua muag yuav ntws mus ntxiv tav twg

Yog vim lub ntuj los lub ntiaj teb

Vim niam thiab txiv los yog txoj hmoo

<br />

Yog tus twg ntsib kev ua ntsuag

Ntshe hais txog xwb kua muag yuav poob tsis txawj tag

Yog tus twg seev nws hnov dheev txog

Ntshai nws yuav quaj nrog
