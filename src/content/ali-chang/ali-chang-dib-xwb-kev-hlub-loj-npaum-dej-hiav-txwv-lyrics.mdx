---
title: "Kev Hlub Loj Npaum Dej Hiav Txwv"
description: "Ali Chang ft. Dib Xwb Kev Hlub Loj Npaum Dej Hiav Txwv Lyrics"
artist: "Ali Chang ft. Dib Xwb"
writtenBy: "Ali Chang & Dib Xwb"
pubDate: "2024-04-05"
heroImage: "/artists/nkauj.png"
---

Koj hais tias Txoj kev hlub thiab txoj kev nco

Nyob rau tiam no muab tag rau kuv xwb

Nws loj thiab dav npaum li tus dej hiav txwv

Los yeej tsis pub nws mus rau leej twg‚Äù

<br />

Txoj kev hlub uas kuv tau muab rau koj

Nco ntsoov khaws cia kom tag ib txhis

Tsis txhob pub nws poob mus rau luag

Lub kua muag thiaj li yuav tsis poob nrog

<br />

Cag hnub no koj ho tso kuv nyob

Koj seev yuj yeeg rau wb txoj qub lw

Tig mus ntsia rau qhov twg los tsi pom koj

Mob lub siab lub plawv npaum li kub nyhiab

<br />

Tsis yog kuv tso koj mus tsis muaj nuj nqis

Vim yog tias wb daim ntawv nyiaj keeb puaj txwv

Nws ya yuj yees pem ntuj los tsis sib txig

Wb thiaj tsis sib tau li lus hais tseg

<br />

Yog ntxov paub tias koj yeej tsis hlub kuv tiag

Cag tsis ntxov qhia es wb txhob sib hlub

Cia wb ua nkauj muam thiab nraug nus xwb

Ntshe yuav zoo dua wb ua nkauj ua nraug

<br />

Ntshe koj kuv wb txoj hmoo tsis sib raug

Kuv thiaj tau tso koj nyob ib leeg xwb

Kua muag ntws poob rau wb tej qub lw

Thiaj mob siab mob ntsws npaum li kub nyhiab

<br />

Ntshe yog thaum koj kuv wb tau ua txhaum

Tiam no luag thiaj tuaj txeeb koj mus lawm

Es thiaj li caum tsis cuag wb tus npau suav

Kuv quaj hu npaum twg koj thiaj tsis rov

<br />

Hnub no kuv yeej tsis xav tso koj cia

Los yeej yuav tau ua ib siab tso mus

Vim tias wb tsis nco nqa daim ntawv txij nkawm

Thiaj coj tsis tau wb los nyob ua ke
