---
title: "Vib Nai"
description: "Kub Qav Kaws Vaj Vib Nai Lyrics"
artist: "Kub Qav Kaws Vaj"
pubDate: "2024-07-12"
heroImage: "/artists/kub-qav-kaws-vaj.jpg"
---

yog tias koj tau hnov lub suab nkauj no

los thov koj ua siab ntev mloog mus kom kawg

txawm nws tsis zoo npaum cas tam si xav qhia koj tias

kuv tseem nrhiav koj los txog niaj hnub no

<br />

hnub no kuv rov qab tuaj txog vib nais

nws yog lub chaw ua wb tau cog kev hlub

thiab yog lub chaw ua wb sib ncaim mus

tseem ua rau kuv dai siab txog tav no

<br />

los txog hnub no tseem khuv xim qees

ntshe lub neej no yuav nco koj

mus txog hnub ua kuv lub qhuav ntxa nws tiam

yog tig tau rov qab ntshe kuv yuav tig nrog qab mus

ntshe kuv yuav txiav txim siab yuav koj thaum ntawv

<br />

tseem nco wb txoj kev sib hlub thaum i

lub sij hawm ntawv nws yog xyoo 92


thaum peb tseem nyob ntawm no

kuv nyob pug tim xuum 86

hov koj cev nyob rau tim xuum 88

<br />

niag hnub sib ntsib niag hnub sib pom

tsuas yog koj xwb thiaj zoo nkauj

thiaj li ua rau kuv nyiam tag nrho lub siab

tsuav yog koj ib leeg thiaj yog tus neeg kuv hlub tshaj plaws

ua cas thaum ntawv paub li tsis yuav koj kiag es

<br />

--- Music ---

<br />

los txog hnub no tseem khuv xim qees

ntshe lub neej no yuav nco koj

mus txog hnub ua kuv lub ntxa ciaj hlav zoov

xav txog koj thaum twg ces so lub kua muag twj ywm

hais qhia tsis tau leeg twg tias kuv nco koj

<br />

kuv ncaim koj mus rau teb chaw mekas

puag thaum lub 2 hli xyoo 93

kuv tseg koj nyob rau hauv xuum vib nais

cas tsiag moov tos tsis hnov ib tsab xov

<br />

kuv ncaim koj mus laus tag li no

los muaj tsis tau koj chaw nyob os

sib ncaim thaum ntawv xyov koj mus dua twg lawm

nrhiav koj los lawm ntev tsis paub tsis hnov koj ib tsab xov

koj mus mekas lawm los tseem nyob thaib teb