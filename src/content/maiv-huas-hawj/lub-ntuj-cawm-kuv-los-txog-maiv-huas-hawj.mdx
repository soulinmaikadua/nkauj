---
title: "Lub Ntuj Cawm Kuv Los Txog"
description: "Maiv Huas Hawj Lub Ntuj Cawm Kuv Los Txog Lyrics"
artist: "Maiv Huas Hawj"
pubDate: "2024-03-19"
heroImage: "/artists/nkauj-picture.png"
---

Lub ntuj twb qhuav nkig nkuav los tau ntau xyoo

Nag tsis poob dej tsis ntws los tau lawm ntev

Av tawg pleb av qhuav

Tej me yub nroj tsuag tuag

<br />

Tsob nroj tsob no los nws twb zeeg nplooj yuav tag

Twb tsis nrhau cag

Twb tsis hlav nplooj los tau ntev lawm

<br />

Yog hmoov dabtsi hnub no ntuj thiaj los nag

Ua rau daim av hnub no nws rov qab noo

Ua rau tsob nroj tsob no nws rov hlav nplooj

Ntshe yog txoj hmoo lub ntuj cawm kuv los txog

<br />

Yog hmoov dabsti koj thiaj li tau los tshwm

Yog hmoov dabsti koj thiaj li tau los txog

Koj yog pob tshuaj los kho tau kuv tus mob

Txij thaum ntsib koj ua rau lub zog rov tuaj

Ua rau rov muaj txoj kev cia siab ua neeg

<br />

Koj zoo nkaus li tus dej los cawm tus ntses

Koj zoo yam li li ntshav rau kuv lub cev

Zoo li txoj kev rau kuv taug lawm tom ntej

Zoo yam lub teeb ci ntsa rau kuv pom kev

<br />

Thov kom tus dej nws ntws nto los tsis txhob tu

Ntws los txhua hnub yug tsob paj no kom ciaj sia

Kom hlav tshiab kom tawg pak thiab txi txiv

Thiaj li muaj nqi rau tsob paj lawm yav tag kis

<br />

Thov koj tsis txhob nrug kuv mus rau qhov twg

Kom tsuas muaj wb nyob ua ke li no mus li

Kom tag tag kis kom tag mus li thiab tag ib txhis

Ua sim neej nyob thiaj hnov nrog luag muaj nqis
